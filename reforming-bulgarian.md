# Лично предложение за българска езикова реформа
> Horrible horrible language - Stanislav and Andrei

# Съдържание

# Съобщение от автора
Здравейте, аз съм Станислав Василев, роден 2005-та година. Програмист, фрилансър, полиглот и предприемач. Това, което пиша тук го пиша главно за себе си, което е очевидно от стила, по който е написан самият документ.
Написах този документ, когато бях на скромните 17 години, така че ви моля да не бъдете прекалено критични към това, но най-вече да бъдете леко скептични, към всичко написано тук.

Факта, че съм полиглот ми дава доста различна перспектива за това как различните езици функционират. От друга страна е важно, и кои езици знае човек. Аз говоря 4 езика:
1. Български
1. Английски
1. Немски
1. Мандарин Китайски

Тази интересна комбинация от езици, води до доста неочаквани странични ефекти, които ще забележите в структурата на самата реформа. Искам да спомена, че обичам историята, и също ще желая да обясня някои исторически
събития, довели до промяна в българския или други езици, от които можем да черпим важна информация.

От друга страна е важно да се отбележи, че въпреки своята консервативност, аз искам да решавам сегашните проблеми на българският език и диалектите му, които се говорят в актуалните граници на Р. България. Това означава,
че аз няма правя големи промени по езика за да може македонският език да бъде съвместим с българската граматика.

Трябва да се отбележи, че част от промените също са свързани с правене на езика по-приятен за учене от чужденци и употреба от билингуални(главно такива, които говорят английски).

Към политици и лингвисти в бъдещето, които искат да използват нещата написани тук: Както знаете историята изиграва лоши шеги, един ден напишеш нещо за забавление, друг ден вземат, че го приложат като закон.
Няма лошо да направя това обращение тук, за да не се случи някоя простотия в бъдеще. Моля ви, не давайте прекалено много тежест на нещата, написани тук. Това са просто идеи. Въпреки че в личен план не дискриминирам хората, спрямо това на
колко години са, моля да се замислите дали документ, написан от 17-годишен тинейджър наистина си струва да бъде използван за реална езикова реформа, без огромни количества обсъждане на всеки детайл. Бъдете разумни в ролята си на управляващи :)

Въпреки това, смятам, че това което съм написал си струва да бъде прочетено и смятам, че поне 1 от идеите е полезна. Ако пък не е така, поне съм научил нещо за своя роден език по пътя на написването на този текст.

За написването на този документ бяха използвани много различни източници. Част от тези, които помня във формата на лист:
1. Книгата на д-р. Павлина Върбанова, "КАК СЕ ПИШЕ? - Основни правила на езикова грамотност". ISBN 978-619-187-069-1
1. Голямо количество снимки и текстови материали от Wikipedia, Wikimedia и Wikitonary
1. Други

# Определения за терминологията в този документ
## Език и диалект
Специално пиша тази точка, за хората които казват че македонският език е диалект на българският език. Всички читатели са запознати с тези 2 думи. Повечето хора, които имат някакво понятие от това какво е език, биха определили диалекта, 
като лека(често регионална) разновидност на даден език. Тук обаче, 2-та термина ще бъдат употребявани по следният начин:
1. диалект - говор
1. език - говор, зад който стои армия и държава

Следователно, думата "език" ще бъде използвана само за 

# Въведение
Тук ще въведа в реформата, ще обясня за историята на българският език и друга важна информация, която ще служи, като описание на методологията, която ще използваме за изграждане на тази езикова реформа.

Също ще отбележа, да не слагате никаква тежест на идеите в секцията "шизофрения". Както името казва, те са тотална шизофрения :)

## История на българският език
Аз не съм историк, няма да навлизам прекалено на дълбоко в тази част. Идеята ми е да дам един минимален исторически контекст за това, как българският език се е развил

### Ранна история на българският език
След пристигането на Прабългарите на Балканският полуостров се смята, че езика езика на Прабългарите се е смесил със този на местното славянско население, което е довело до зараждане на т.н. Старобългарски(по-добър термин е Старославянски).
Създателите на глаголицата, св. св. Кирил и Методии, по-късно стандартизират езика и започват да превеждат църковни книги на него.

По-късно, около 11-ти до 12-ти век, т.н. Старобългарски се разделя на някоко езика, като един от тези езици е т.н. Среднобългарски. Среднобългарският език е бил официалният език на Второто българско царство, княжесто Влахия и княжество Молдова до 19-ти
век, и в Османската империя до 16-ти век.

### Модерен български език
Днешният български език произлиза от граматични и синтактични промени през 18-ти и 19-ти век по време на възраждането. Основан е на централно-източният диалект на българският език от 19-ти век. Няма официална причина за това решение, но
се смята, че е повлияно от факта, че по-голямата част от възрожденските писатели са били от този регион на българските земи.

## Цел и обхват на реформата
Реформата има няколко главни цели.

Първо е важно

# Промени в ортографията
Модерната българска ортография, създадена и наложена от Б.К.П. през 1945г. е направена с цел да наложи единно изписване на българският език, основано на централно-източният диалект. Премахването на добро количество букви от азбуката, както и
налагане на диалекта сред новите поколения, чрез радио и телевизия, води до премахване на някои звуци от езика, запазвайки само основните разлики в диалектите.

Българската ортография изглежда по следния начин:

| 1   | 2   | 3   | 4   | 5   | 6   | 7   | 8   | 9   | 10  |
|-----|-----|-----|-----|-----|-----|-----|-----|-----|-----|
| А а | Б б | В в | Г г | Д д | Е е | Ж ж | З з | И и | Й й |
| К к | Л л | М м | Н н | О о | П п | Р р | С с | Т т | У у |
| Ф ф | Х х | Ц ц | Ч ч | Ш ш | Щ щ | Ъ ъ | Ь ь | Ю ю | Я Я |

Така, буквите `ят`(`Ѣ`) и `юс`(`Ѫ`), част Иванчевския правопис, биват премахнати от българската кирилица. Първоначално, тези букви са изговаряли реални звуци, но с времето и еволюцията на различните диалекти на българският език, те
започват да играят роля на обединител между диалектите. Моето предложение е за тези 2 символа да се завърнат в българската ортография.

В още секции под тези, които обясняват функцията на `ят` и `юс`, ще бъдат обяснени и други промени, които предлагам

## Функцията на `ят`
Диалектово, българският език се разделя на 2 главни диалектни типа, источен и западен, като географската им граница е т.н. Ятова граница. Тя върви приблизително от Никопол(на р. Дунав) до Солун. Разликата между тези диалекти е в изговарянето на
думи със звука `я` и `е`. Пример:
1. мляко(източен) - млеко(западен)
1. хляб(източен) - хлеб(западен)
1. дядо(източен) - дедо(западен)
1. бял(източен) - бел(западен)

При въвеждането на `ят`, разделението между местното произношение, диалекната писменост и книжовната писменост ще бъде премахнато. Така, думите от горният пример ще станат:
1. млѣко
1. хлѣб
1. дѣдо
1. бѣл

## Функцията на `юс`
Подобно на `ят`, `юс` е бил използван за изписване на носова гласна. С времето, българският език губи носовите гласни и те преминават във устни гласни. Когато реформата през 1945-та година бива въведена, източните диалекти вече произнасяли `юс`, 
като `ъ`, а западните като `a`.

Освен това, `юс` може да се използва за да изобразява редуцирано `a`, което се произнася между `a` и `ъ`.

Примери:
1. въже -> вѫже
1. бадем -> бѫдем
1. те са -> тѣ сѫ

## Как да се въведат `юс` и `ят`
Въпреки че `ят` и `юс` са полезни, употребата им в иванчевския правопис не е точно приложима за модерният български говор. Част от думите са използвали тези 2 символа по исторически причини.
Моето мнение е, че те трябва да бъдат въведени според употребата им в модерните български диалекти в днешните български земи(да, без Македония).

## Символ за редукцията на `о`
Освен `ят` и `юс`, предлагам да се направи нова буква за редуцираното редуцираното `о`. Пример за думи с редукцията на `o`:
1. овен
1. обувка

Предложенията ми за букви, които да се използват са:
1. Ů - Латинско U с кръг отгоре, като диакритика. Използва се в новата Силицианска азбука за звука на редуцираното `о`
1. Ө - Познато като О с чертичка, от църковнославянската кирилица
1. Ұ - Казахстанско кратко У от актуалната кирилица

## Добавки в правописа, които не са токова нужни
### За меняне на `л` с `ль` при меко `л`
Би било хубаво да може да се различава между 2-та начина за изговаряне на буквата `л`. Приемам тази промяна от руският език, но хубава алтернатива би била отделна буква, както е `Ł` в полският език. Примери:
1. лист -> лист
1. слово -> сльово
